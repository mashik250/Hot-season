ঢাবি ক্যাম্পাসে বহিরাগত নিয়ন্ত্রণ করতে চেয়েছিল ঢাবি প্রশাসন, বাঁধা দেয় বামেরা

বহিরাগত নিয়ন্ত্রণের উদ্যোগকে ‘অপ্রয়োজনীয় মাতব্বরি’ আখ্যা দিয়েছিল ঢাকা বিশ্ববিদ্যালয়ের সমাজবিজ্ঞান বিভাগের অধ্যাপক ও বামপন্থী বিশ্ববিদ্যালয় শিক্ষক নেটওয়ার্কের নেত্রী সামিনা লুৎফা। তিনি সামাজিক যোগাযোগমাধ্যমে লিখেছিলেন, অপ্রয়োজনীয় মাতব্বরি বন্ধ করেন। বিশ্ববিদ্যালয় খুলে দিন। পড়াশোনা নামক একটা কাজের জন্য আপনারা প্রশাসকের চেয়ারে বসেন, সে কথা ভুলে গিয়ে চৌকিদারিতে সময় দিয়েন না!

ঢাবি ক্যাম্পাসে বহিরাগত নিয়ন্ত্রণ ইস্যুতে সমাজতান্ত্রিক ছাত্র ফ্রন্টের ঢাকা বিশ্ববিদ্যালয়ের সভাপতি সাদিকুল ইসলাম সাদিক বলেছিলেন, বিষয়টিকে আমরা সম্পূর্ণ অযৌক্তিক মনে করি। ঢাকা বিশ্ববিদ্যালয় আসলে একটি জনপরিসর। এখানে নিয়ন্ত্রণ কোনোভাবেই কাম্য নয়। বিভিন্ন জাতীয় ইস্যু নিয়ে, জাতীয় স্বার্থ নিয়ে যখন কোনও আন্দোলন-সংগ্রাম হয়, দেশের বিভিন্ন জায়গা থেকে মানুষ এসে তাতে অংশগ্রহণ করে। সেই জায়গা থেকে আমরা মনে করি ঢাকা বিশ্ববিদ্যালয়ের বহিরাগত নিয়ন্ত্রণ সম্পূর্ণ অযৌক্তিক।
