তাঁর ছাত্রদলের পরিচয়ের আগে সে একজন জুলাই যোদ্ধা, ফিলিস্তিনের স্বাধীনতার পক্ষের একজন সক্রিয় ভূমিকা পালনকারী। তাকে নৃশংস ভাবে যারা খুন করেছে অবিলম্বে তাদের গ্রেপ্তারপূর্বক দৃষ্টান্তমূলক শাস্তি চাই।

ঢাবি ক্যাম্পাস সংলগ্ন রাজধানীর সোহরাওয়ার্দী উদ্যানে কথা কাটাকাটির জেরে দুর্বৃত্তের ছুরিকাঘাতে শাহরিয়ার আলম সাম্য নিহত হয়েছে। ১৩ মে দিবাগত রাত বারোটার দিকে এই ঘটনা ঘটে। নিহত শাহরিয়ার ঢাকা বিশ্ববিদ্যালয়ের শিক্ষা ও গবেষণা ইনিস্টিটিউটের ২০১৮-১৯ সেশনের শিক্ষার্থী। তিনি বিশ্ববিদ্যালয়ের এফ রহমান হলের আবাসিক শিক্ষার্থী ছিলেন।

জানা গেছে, সোহরাওয়ার্দী উদ্যান দিয়ে যাওয়ার সময় শাহরিয়ারের বাইকের সাথে অন্য আরেকটি বাইকের ধাক্কা লাগে। এ সময় কথা কাটাকাটির একপর্যায়ে দুর্বৃত্তরা তাকে ছুরিকাঘাত করে। পরে গুরুতর আহত অবস্থায় উদ্ধার করে ঢাকা মেডিকেল কলেজ হাসপাতালের জরুরি বিভাগে নিয়ে আসলে কর্তব্যরত চিকিৎসক তাকে মৃত ঘোষণা করেন।
