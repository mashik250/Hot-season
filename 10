তথাকথিত পাকিস্তানপন্থী যাদের বলা হয় তাঁরা চাইলেই গত ১৬ বছর ধরে চলা রাষ্ট্রীয় জুলুমের মুখে পাকিস্তানে কিংবা অন্য কোথাও পালিয়ে যেতে পারতো কিন্তু তারা এদেশ ছেড়ে কোথাও পালায়নি। ফাঁসির রশি নিছে গলায়, কিন্তু পাকিস্তানে পালায়নি। তাঁরা আসলে পালাতে জানেনা, নিজের ভূমিতেই জীবন দিয়ে শহীদ হতে জানে। আমাদের জন্মের পর থেকেই তাদের মুখে আজপর্যন্ত একবারের জন্যও পাকিস্তানের পক্ষে কোনপ্রকার বক্তব্য-বিবৃতি দিতে দেখিনি। তাঁরা পাকিস্তানে একটা পয়সাও পাচার করেনি। তাঁরা যখন ক্ষমতার অংশীদার ছিল তখন দেশের স্বার্থ বিকিয়ে দিয়ে পাকিস্তানকে কোনপ্রকার বাড়তি সুযোগ দেয়নি। তাঁরা দেশভাগের বিরুদ্ধে ছিল এটা যেমন সত্য তারা এখন প্রকাশ্যেই বাংলাদেশের স্বাধীনতা ও সার্বভৌমত্বের প্রতি সম্মান প্রদর্শন করে সেটাও প্রতিষ্ঠিত সত্য। বাংলাদেশের সকল জাতীয় দিবস দলগত ভাবেই পালন করে। এমনকী তাঁরা মুক্তিযুদ্ধ নিয়েও এখন কোনপ্রকার বাড়াবাড়ি করেনা। 

পক্ষান্তরে ভারতীয় দালালেরা ভারতের স্বার্থে সবকিছুই করেছে। ভারতের সহযোগীতায় এদেশে ফ্যাসিবাদ কায়েম করেছিল। হাজার হাজার মানুষকে গুম-খুন করেছিল। পিলখানার গণহত্যা, শাপলা চত্ত্বরের গণহত্যা, আল্লামা সাঈদীর রায় পরবর্তী গণহত্যা, মোদি বিরোধী আন্দোলনে গণহত্যা, জুলাই গণহত্যাসহ একাধিক হত্যাকান্ডে তারা সরাসরি ভারতের প্রত্যক্ষ ও পরোক্ষ সহযোগিতা নিয়েছে। ভারতে হাজার হাজার কোটি টাকা পাচার করেছে। ভারতের সহযোগিতায় এদেশের ১৬ কোটি মানুষের নাগরিক অধিকার হরণ করেছিল। ভারতকে দেশের স্বার্থ বিকিয়ে দিয়ে নানান সুযোগ-সুবিধা দিয়েছিল। এমনকী প্রকাশ্যে এটাও ঘোষণা করেছিল, "ভারতকে যা দিয়েছে তা আজীবন মনে রাখবে ভারত"। মূলত তাঁরা আর কিছুদিন সুযোগ পেলে আনুষ্ঠানিকভাবে এদেশকে ভারতের নামে লিখে দিতো। এদেশে এমনিতেই গত ১৬ বছর ধরে ভারত নব্য উপনিবেশবাদ প্রতিষ্ঠা করেছিল। এদিকে ছাত্রজনতার গণঅভ্যুত্থানের মুখে ক্ষমতাচ্যুত হওয়ার পর আবার সেই ভারতেই পালিয়ে গেছে ঐ ভারতীয় দালালেরা। এখনো ভারত থেকেই দেশের বিরুদ্ধে বক্তব্য দিয়ে যাচ্ছে। তাদেরকে গণহত্যার অভিযোগে নিষিদ্ধ করার পর ভারত বিবৃতি দিয়েছে। এর আগে ধানমন্ডি-৩২ এর ফ্যাসিস্ট মুজিবের ঘর বুলডোজার দিয়ে গুড়িয়ে দেওয়ার পরেও ভারত রাষ্ট্রীয়ভাবে প্রতিক্রিয়া দেখিয়েছিল।

সেই ভারতীয় দালাল ও তাদের চিহ্নিত দোসর মুজিববাদী উগ্র বাম সন্ত্রাসীরা আবারও দেখলাম "মুক্তিযুদ্ধ" এবং "জাতীয় সংগীত" ইস্যুতে সক্রিয় হয়েছে। তাদেরকে সক্রিয় হওয়ার জন্য রসদ জুগিয়েছে মাহফুজের নেতৃত্বাধীন এনসিপি। যদিও মাহফুজ দাবি করে সে কোন দলের সাথে যুক্ত নয়, কিন্তু তাকে ডিফেন্ড করতে দেখলাম এনসিপি ও বাগছাসের একাধিক নেতাকে। পুনরায় ভারত-আ.লীগের ন্যারেটিভ হাজির করে সেই ইস্যুতে জুলাই-এর পক্ষের শক্তিকে বিভাজিত করে দেশকে পুনরায় দ্বিধাবিভক্ত করার জন্য মাহফুজকে দায়ভার নিতে হবে। মাহফুজকে এই সমস্ত অপকর্মের দায়ভার নিয়ে ক্ষমা চাইতে হবে।
